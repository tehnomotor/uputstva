УПУТСТВО ЗА УПОТРЕБУ

Захваљујемо се на указаном поверењу при куповини акумулатора.
Како би сте се осигурали да Ваш акумулатор ради беспрекорно, потребно је да се придржавате пар основних правила за његово правилно одржавање.
Монтажу и демонтажу треба да обави стручно лице за случај да на возилу постоји кодирани уређај или уређаји са сталним напајањем.
Акумулатор је напуњен гел електролитом, до жељеног нивоа, фабрички је формиран и затворен, те пре прве употребе није потребно никакво допуњавање или освежавање. Препоручује се да прво стартовање мотора буде обављено курблом, не прекидачем за стартовање.
Напомена за акумулаторе са дисплејем. Од момента првог стартовања мотора, акумулатор постаје активан, и на дисплеју ће се показати број радних дана акумулатора, почев од 1. дана. Акумулатор бележи до 1999 дана. Ресетовање и промена ових података није могућа, нити ће се подаци изгубити уколико дође до прекида напајања. Препоручује се ручна активација, притиском на дугме ГУРАЈ, које ваља задржати десетак секунди. Осим броја радних дана, на дисплеју се очитавају и подаци о напуњености акумулатора/батерије (Е-празан, Ф-пун). У случају малог капацитета, огласиће се звучни аларм, који Вас обавештава да ће се акумулатор ускоро испразнити. У том случају, препоручујемо да контактирате сервис.
Напомена за акумулаторе/батерије са индикатором - акумулатор садржи лампице у бојама које показују степен напуњености (црвена - празан, жута - полупразан, зелена - пун), које су Вам поуздан показатељ снаге Вашег акумулатора.
Напомена за киселинске акумулаторе за травокосачице - акумулатор треба напунити киселином и освежити на пуњачу барем 5 сати, пре прве употребе. Саветујемо да то препустите стручном лицу/сервисеру. За допуњавање искључиво користити дестиловану воду и водити рачуна да акумулаор не буде препуњен. Када се не користи, акумулатор треба одржавати напуњеним и прикључивати на пуњач барем једном месечно. Чувати ван домашаја деце, на сувом и мрачном простору.
Напомена за батерије за дечије аутомобиле и електричне бицикле - ова батерија није стандардни акумулатор, те се не допуњује током коришћења на уређају, већ само празни. Неопходно је допуњавати је кад год се испразни, прикључивањем на пуњач, односно окретањем педала на вашем бициклу. Водите рачуна да изводи буду суви и чисти.
Водите рачуна да акумулатор/батерију не преврћете, мора бити увек сув и чист а изводи правилно причвршћени. Водите рачуна о обележавању полова (*/-).
Током зиме, акумулатор/батерију ОБАВЕЗНО демонтирати са мотора и држати у затвореном и тамном простору на температури изнад +4 С. Освежавати по приложеном упутству.
